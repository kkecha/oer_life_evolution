# Η εξέλιξη της ζωής
Ο Ανοικτός Μαθησιακός Πόρος (OER) αφορά στην διευκόλυνση της διδασκαλίας της εξέλιξης της ζωής στη Γη. Χρησιμοποιεί την εικόνα η οποία απεικονίζει την εξέλιξη της ζωής κατά μήκος ενός σπιράλ. Στην εικόνα τοποθετούνται σημεία ενδιαφέροντος (hotspots) που αντιστοιχούν σε διαφορετικά εξελικτικά στάδια. Όταν επιλεγεί (mouse click) σημείο ενδιαφέροντος εμφανίζονται πληροφορίες σχετικα με το εξελικτικό στάδιο και την χρονική στιγμή που αφορά, σε μορφή κειμένου, φωτογραφιών και ήχου.

  

Με τη βοήθεια του πόρου οι μαθητές/μαθήτριες μπορούν να κατανοήσουν ευκολότερα και ταχύτερα τα εξελικτικά στάδια της ζωής, να εντοπίσουν διαφορές ανάμεσα τους και να κατανοήσουν τις διαφορετικές απαιτήσεις και κατακτήσεις του κάθε σταδίου.

  

Μπορεί να χρησιμοποιηθεί τόσο κατά τη διδασκαλία όσο και στο πλαίσιο αντεστραμμένης τάξης.

  

Στην ανάπτυξη του πόρου χρησιμοποιήθηκαν προδιαγραφές προσβασιμότητας στο εκπαιδευτικό υλικό. Όλα τα κείμενα και οι εικόνες είναι σχεδιασμένα έτσι ώστε να μπορούν να διαβαστούν από λογισμικά ανάγνωσης οθόνης και επιπλέον το κείμενο κάθε εξελικτικού σταδίου δίνεται ως ηχητικό μήνυμα, που δημιουργήθηκε με σύστημα μετατροπής κειμένου σε ήχο Τεχνητής Νοημοσύνης.

  

Ο πόρος αναπτύχθηκε με το σύστημα συγγραφής ανοικτού λογισμικού h5p:

- [https://h5p.org/](https://h5p.org/)

- [https://app.lumi.education/](https://app.lumi.education/)

  

Είναι άμεσα διαθέσιμος μέσω του αποθετηρίου “Φωτόδεντρο”:
- [https://photodentro.edu.gr/ugc/r/8525/2951](https://photodentro.edu.gr/ugc/r/8525/2951)

  
Ο κυρίως φάκελος περιέχει το αρχείο που παράγει το σύστημα συγγραφής, το οποίο είναι επεξεργάσιμο από οποιονδήποτε ενδιαφερόμενο/η. Περιέχονται δύο υποφάκελοι:

-   html, που περιλαμβάνει τον πόρο σε μορφή που μπορεί να ενσωματωθεί σε οποιονδήποτε διακομιστή
    
-   scorm, που περιέχει τον πόρο σε μορφή που μπορεί να χρησιμοποιηθεί σε οποιοδήποτε σύστημα διαχείρισης μάθησης (LMS - Learning Management System) που υποστηρίζει το πρότυπο SCORM, π.χ. e-class, moodle κ.α.
    

  

Ο πόρος διατίθεται με άδεια Creative Commons, [Attribution-NonCommercial-ShareAlike 4.0 International](http://creativecommons.org/licenses/by-nc-sa/4.0) (CC BY-NC-SA 4.0).
